<!DOCTYPE html>
<html>
    <head>
        <title>Narrazione</title>
        <link rel="stylesheet" href="styles.css">
        <link rel="shortcut icon" type="image/x-icon" href="../Immagini/Favicon.ico"/>
        <meta name="viewport" content="width=device-width, initial-scale=1.0">
    </head>
    <body style="font-family:Verdana;color:black;">
        <div style="padding:15px;">
            <h1 style="text-align:left;">NARRAZIONE</h1>
        </div>
        <div style="overflow:auto">
            <div class="menu">
                <a href="../index.htm">Torna a: Home</a>
                <a href="#Plot">Plot</a>
                <a href="#Trama">Trama</a>
                <a href="#Cronologia_prima_della_grande_guerra">Cronologia prima della Grande Guerra</a>
                <a href="#La_grande_guerra_del_2077">La Grande Guerra del 2077</a>
            </div>
            <div class="main">
                <h2 id="Plot">Plot</h2>
                <h4>
                    <p style="background-color: #e5e5e59f; padding: 10px;">
                        La guerra. La guerra non cambia mai. <br>
                        Quando l'incendio atomico consumò la terra, coloro che sopravvissero lo fecero in grandi vault sotterranei. <br>
                        I loro abitanti si avventurarono tra le rovine del Vecchio Mondo animati dalla volontà di costruire nuove società fondando villaggi e tribù. <br>
                        Con il passare dei decenni, quelli che una volta erano stati gli Stati dell'America sudoccidentale... <br>
                        si unirono sotto la bandiera della Nuova Repubblica della California adottando i valori del Vecchio Mondo della democrazia e dello stato di diritto. <br>
                        Con la crescita della Repubblica, crebbero le sue necessità. Gli esploratori si spinsero ad est alla ricerca di territori nella distesa del Mojave. <br>
                        Ritornarono riferendo di una città risparmiata dagli incendi che avevano devastato il resto del mondo e di grandi mura lungo il fiume Colorado. <br>
                        La RNC mobilitò il proprio esercito inviandolo ad est per occupare Hoover Dam e rimetterne in funzione la diga. <br>
                        Ma sull'altra sponda del Colorado, era sorta un'altra società sotto un'altra bandiera. <br>
                        Un vasto esercito di schiavi nato dall'assoggettamento di 86 tribù: la Legione di Caesar. <br>
                        Sono passati quattro anni da quando la Repubblica riuscì a respingere a fatica gli assalti della Legione alla diga. Ma la Legione non si è ritirata. <br>
                        Al di là del fiume, sta raccogliendo le proprie forze. Si scorgono i fuochi degli accampamenti, si odono i battiti dei tamburi. <br>
                        Nonostante tutto, la Strip di New Vegas è sempre rimasta aperta per affari sotto il controllo del suo misterioso soprintendente, il Sig. House... <br>
                        e del suo esercito di tribali riabilitati e di robot poliziotto. <br>
                        Tu sei un corriere assunto dalla Mojave Express per consegnare un pacco alla Strip di New Vegas. <br>
                        Quello che sembrava una semplice consegna, però, ha preso una brutta piega. <br>
                    </p>
                </h4>
                <h2 id="Trama">Trama</h2>
                <h4>
                    <p style="background-color: #e5e5e59f; padding: 10px;">
                        Fallout: New Vegas si svolge nel 2281, quattro anni dopo gli eventi di Fallout 3 e sei anni prima di Fallout 4 e trentanove anni dopo quelli di Fallout 2. <br>
                        Il corriere, il protagonista, è stato assoldato per consegnare un pacchetto al Sig. House, ma cade in un'imboscata da parte di un misterioso uomo dalla giacca a 
                        scacchi, aiutato da alcuni Great Khan, e viene perciò derubato della sua merce, colpito in testa da un proiettile e sepolto in una fossa poco profonda. Il protagonista
                        viene poi salvato da un robot Securitron di nome Victor che lo porta a Goodsprings. Il corriere è quindi curato da un uomo, il dottor Mitchell, un ex abitante del 
                        Vault 21 che gli regala anche il suo vecchio PipBoy 3000. In seguito inizia una caccia all'uomo che porta il corriere sulle tracce di Benny, il misterioso uomo dalla 
                        giacca a quadri che gli ha sottratto la merce. La sua ricerca lo porta poi a Primm, dove dopo aver ristabilito l'ordine in città scopre che gli uomini che 
                        lo accompagnavano, un gruppo di spacciatori appartenenti ai Great Khan, si sono diretti verso la città di Novac, dove il corriere apprende da Manny Vergas, un 
                        cecchino che difende la città degli attacchi dei ghoul, che i Great Khan si sono diretti a Boulder City, vicino alla diga di Hoover. Giunto lì il corriere deve 
                        affrontare una delicata situazione: i Great Khan hanno preso in ostaggio alcuni soldati della Repubblica della Nuova California (RNC) e la situazione rischia di 
                        degenerare. <br>
                        Dopo aver risolto la situazione il corriere scopre che Benny è tornato a New Vegas, città sorta dalle macerie della precedente Las Vegas. Una volta entrato nella 
                        città il corriere viene invitato al Lucky 38, casinò da cui il Sig. House, fondatore di New Vegas, gestisce tutto. Il protagonista così apprende che Benny sta 
                        cercando di impadronirsi della città utilizzando il chip di platino rubato al corriere. Questo chip è una chiave che permette di risvegliare un esercito dormiente di 
                        Securitron, di aggiornarli e di renderli più potenti. Il corriere si confronta con Benny al The Tops, il casinò gestito da Benny, per riottenere il chip di platino. <br>
                        Dopo aver deciso il destino di Benny il giocatore può decidere la sorte della Zona Contaminata del Mojave schierandosi con una delle quattro fazioni nella seconda 
                        battaglia di Hoover Dam. Il finale, seppure definitivo come quello di Fallout 3, offre una maggiore libertà di scelta: è possibile infatti schierarsi con la 
                        Legione di Caesar, con la Repubblica della Nuova California, con il Sig. House, o mettersi in proprio (imbrogliando quindi tutte e tre le altre fazioni) tramite 
                        l'aiuto di un Securitron chiamato Yes Man. <br>
                    </p>
                </h4>
                <h2 id="Cronologia_prima_della_grande_guerra">Cronologia prima della Grande Guerra</h2>
                <h4>
                    <p style="background-color: #e5e5e59f; padding: 10px;">
                        <span style="text-decoration: underline;">2051</span>: al fine di tutelare i propri interessi economici sull'approvvigionamento di petrolio, gli Stati Uniti cominciano a esercitare pressioni politiche sempre
                        crescenti sul Messico. Spacciando la sua continua instabilità politica e l'inquinamento senza controllo come una minaccia per la sicurezza nazionale,
                        gli Stati Uniti impongono al Messico pesanti sanzioni economiche che lo destabilizzano ulteriormente e che permettono contemporaneamente all'esercito statunitense
                        di occupare facilmente alcune regioni chiave ricche di giacimenti di petrolio <br>
                        <span style="text-decoration: underline;">2052</span>: a causa della crisi energetica e alla penuria di risorse, molte piccole nazioni vanno in bancarotta. Il Commonwealth europeo risponde, all'ennesimo rialzo
                        dei prezzi del greggio da parte dei paesi del Medio Oriente, con un'azione militare che inaugura il periodo delle guerre delle risorse. Due mesi dopo le tensioni
                        internazionali sono così alte che l'ONU, venendo abbandonato da quasi tutti i paesi del mondo, ormai pronti a usare la forza per difendere ciò che è loro o prendere 
                        quello degli altri, viene sciolta <br>
                        <span style="text-decoration: underline;">2053</span>: un attacco terroristico nucleare rade al suolo Tel Aviv <br>
                        <span style="text-decoration: underline;">2054</span>: nella guerra in Medio Oriente vengono usate armi nucleari a basso potenziale che tuttavia suscitano paura e preoccupazione nel resto del mondo. Negli Stati
                        Uniti viene avviato il progetto Safehouse, affidato a un'azienda privata che avrebbe poi portato alla creazione dei Vault, bunker antiatomici tecnologicamente molto 
                        avanzati <br>
                        <span style="text-decoration: underline;">2060</span>: le automobili smettono di muoversi sulle strade dell'intero pianeta perché il carburante è troppo prezioso per usarlo per la movimentazione comune, così vengono
                        aumentati in modo esponenziale i fondi per le ricerche sulla fusione fredda in modo da generare un'alternativa al petrolio. Termina la guerra tra Europa e 
                        Medio Oriente, ormai entrambi in rovina, in quanto le risorse petrolifere sono esaurite e con esse anche lo scopo del conflitto. Il Commonwealth europeo si scioglie
                        e le nazioni del vecchio continente si dichiarano guerra l'un l'altra per il controllo delle ultime risorse, facendo così iniziare la Guerra Civile Europea e 
                        diffusa anarchia <br>
                        <span style="text-decoration: underline;">2066</span>: durante l'inverno, la Cina, strangolata dalla crisi energetica, attacca l'Alaska, l'ultimo territorio al mondo che possiede dei giacimenti di petrolio, e 
                        ne prende il controllo. È guerra dichiarata e gli Stati Uniti rispondono con la forza, ma passeranno dieci anni prima che il conflitto veda la propria fine; <br>
                        <span style="text-decoration: underline;">2070</span>: il primo modello di automobile alimentata da una cella a fusione fredda è venduto ai consumatori americani dalla Chryslus Motors. Nonostante i prezzi elevati, 
                        tutti i veicoli furono venduti in pochi giorni; <br>
                        <span style="text-decoration: underline;">2072</span>: il Canada viene ufficialmente annesso dagli Stati Uniti, diventando suolo statunitense. Questa azione politica prepara il campo per l'esecuzione 
                        dell'operazione Anchorage; <br>
                        <span style="text-decoration: underline;">2075</span>: la Robco Industries, grazie all'appoggio del governo degli Stati Uniti, riesce a estendere a tutta la nazione il Sistema Operativo Unificato, che
                        diventa la base del funzionamento di ogni computer del Paese. Intanto aumentano gli esperimenti condotti sugli animali con il virus VEF, mostrando risultati 
                        abbastanza positivi. Nello stesso periodo il prezzo del petrolio raggiunge il suo culmine: in America la benzina costa circa 2.483 dollari al litro; <br>
                        <span style="text-decoration: underline;">2077</span>: dopo una lunga preparazione durata anni, il 10 gennaio si svolge un'imponente operazione militare statunitense nota come Operazione Anchorage 
                        (Operation Anchorage, dal nome dell'omonima città) che aveva lo scopo di riconquistare l'Alaska e di rispedire le truppe cinesi in patria. L'operazione, 
                        sotto il comando del generale Constantine Chase, si rivela un successo straordinario e i cinesi, con il loro generale Jingwei, battono in ritirata. 
                        L'Alaska torna in mano statunitense dopo 11 anni di controllo comunista. <br>
                    </p>
                </h4>
                <h2 id="La_grande_guerra_del_2077">La Grande Guerra del 2077</h2>
                <h4>
                    <p style="background-color: #e5e5e59f; padding: 10px;">
                        Dopo l'operazione Anchorage gli Stati Uniti si trovarono in netto vantaggio rispetto alla Cina, che stava andando a pezzi, poiché aveva ormai perso anche le ultime
                        risorse che si trovavano in Alaska. L'attacco americano non si fermò all'operazione Anchorage e nei mesi successivi, per ripicca, gli Stati Uniti decisero di
                        lanciarsi contro la Cina in un massiccio attacco. I cinesi erano rimasti senza petrolio e altre importanti risorse e, l'ultimo baluardo, Pechino
                        (ormai prossimo alla caduta) era in subbuglio. Fu per questo che i cinesi decisero di usare l'unica risorsa ancora disponibile: il loro armamento atomico. <br>
                        Il 23 ottobre 2077 alle ore 9:47 di sabato i radar statunitensi intercettano, loro malgrado troppo tardi, dei bombardieri cinesi con carico nucleare. <br>
                        L'attacco a sorpresa cinese fu preparato almeno due o tre ore prima dell'ora X e la sua grandezza fu immensa: Salt Lake City venne colpita da tredici bombe 
                        atomiche nel giro di sette minuti. Nonostante l'attacco fosse inaspettato, gli Stati Uniti reagirono svuotando la maggior parte dei propri sili e bombardando la Cina. <br>
                        Sul suolo americano la maggior parte dei cittadini credette che le sirene dell'allarme anti-atomico fossero scattate per esercitazione e solo chi si accorse del vero
                        pericolo riuscì a trovare rifugio nei Vault o, nel peggiore dei casi, nelle fogne e nelle metropolitane. <br>
                        Intanto nel resto del mondo divampò il caos e il cielo si riempì di missili nucleari di ogni tipo, trasformando il pianeta in un inferno. La più grande guerra 
                        dell'umanità durò poco più di due ore, durante le quali ci fu una devastazione nucleare senza precedenti che ridusse il 70% del pianeta in cenere. Si dice che 
                        le vittime immediate della guerra furono almeno 7,54 miliardi di persone. <br/>
                    </p>
                </h4>
            </div>
        </div>
    </body>
</html>